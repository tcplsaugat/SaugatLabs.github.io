---
layout: post
title:  "एक्लै रहँदा जे हुन्छ"
date:   2023-05-11 13:19:00 +0545
categories: Blog
---
<div style="text-align: justify">
<p>तपाईँ कति समय एक्लै बिताउनु हुन्छ ? कहिल्यै सोच्नुभएको छ, कि यो प्रश्नले तपाईँको चरित्रको संवेदनशील र महत्त्वपूर्ण पाटोहरुको रुपरेखा निर्धारण गरिरहेको हुनसक्छ । हो जीवनशैली र पेशा भिन्न भिन्न भएकोले गर्दा सबैले उत्तिकै यस्तो व्यक्तिगत समय नपाउन सक्छन् तर अलिकति समय त जसले पनि निकाल्नै पर्ने रहेछ जस्तो लाग्छ । </p>

<p> म एक्लै बस्न थालेको १ वर्ष जति भइसकेको छ । दिनभरी अफिसमा भएपनि त्यसपछिको सबै समय म एक्लै नै बिताउने गर्छु । यसरी एक्लै रहँदा मैले आफू विभिन्न स्तरमा बढि स्थिर, सरल, शान्त र बढि रचनात्मक हुँदै गएको पाएको छु । मलाई कुनै नयाँ विषयमा बुझ्न र नयाँ कुरा सिक्नको लागि प्रशस्त एकाग्रता प्राप्त हुन्छ । अझ राति १२ - १ बजेको समयमा त ध्यानलाई तीखो भाला जस्तै तिखार्न सकिने सन्नाटा छाएको हुन्छ । कहिलेकाहिँ त म आफू के काम गरिरहेको हुन्छ त्यो गर्दा गर्दै रात बितेको समेत पत्तै पाउँदिन । र मलाई लाग्छ छोटो समयमै केहि नयाँ कुरा सिक्नु छ भने एकान्त तपाईँ हाम्रो सबभन्दा राम्रो साथी हो ।</p>

<p>तर मूख्य कुरा के हो भने अधिकांश मानिसहरु खास गरी महिलाहरु एक्लै बस्न सक्दैनन् । उनीहरुलाई छेउमा कोही मान्छे भएन भने डर, एक्लोपन र अनावश्यक विचारहरुले सताउन थाल्छ । अनि सत्य कुरा के हो भने एक्लै रहनका लागि अलिकति अभ्यास आवश्यक छ । अभ्यास यि कुराहरुको हुनुपर्छ:</p>

1. विचारहरुमाथि नियन्त्रण

2. आत्मविश्वास

3. एकाग्रता

4. विचलित नहुनु

<p>आफूमा कस्ता विचारहरु आउँछन् त्यसमै हराउनुको आफ्नै मजा हुन्छ र त्या गर्नै नहुने कुरा पनि होइन । कल्पना र सोचविचार ले नै मानिसलाई रचनात्मक बनाउँछ तर विचलित नहुनु अत्यन्तै महत्वपूर्ण हुन्छ । यदि विचारहरुलाई विचारभन्दा बढि महत्त्व नै नदिने हो भने यसलाई आफ्नो हतियार बनाउन सकिन्छ । </p>
<p>अर्को कुरा आत्मविश्वास । म आत्मविश्वास हुनुपर्छ भनेर यो अर्थमा भनिरहेको छु कि तपाईँमा यस्तो विश्वास हुनुपर्छ कि म जीवनभर यसरी एक्लै बस्न सक्छु र मैले गर्न नसक्ने केहि पनि छैन । "मैलै सक्छु" भन्ने भावना मात्र राख्नुस् र तपाईँ आँफै छक्क पर्न थाल्नु हुनेछ किनकि विस्तारै तपाईँ यस्ता यस्ता कामहरु गर्न सक्षम हुँदै जानुहुनेछ जसलाई तपाईँ पहिले गर्न सक्नु हुन्थेन । आफूमा विकास हुँदै गइरहेको खुबीहरुले तपाईँलाई दङ्ग पार्नेछन् ।  </p> 

<p>एकाग्रता भएन भने तपाईँ एक ठाउँमा एउटै काम गरिरहनै सक्नुहुन्न तसर्थ एकान्तमा स्वयंको विकास गराउन चाहनुहुन्छ भने यो सिक्नैपर्ने चिज हो । त्यस्तै कुनैपनि कुराले तपाईँलाई सजिलै विचलित बनाउँछ भने खासगरी एक्लै रहँदा पुराना याद देखि लिएर भविष्यको चिन्ताले तपाईँलाई एक्लै भएको मौका छोपेर आतङ्कित बनाउनेछन् । त्यसैले पहिला विचलित नहुन सिक्नुस । यस्ता विचारहरु यतिसम्म घातक हुन सक्छन कि यिनकै कारणले कालान्तरमा तपाईँमा मानसिक रोगहरु देखा पर्न सक्छन । तर यसो भनिरहँदा यि समस्याहरुको जड एक्लै बस्नुमा नभएर विचारमा नियन्त्रण नहुनुमा रहेको छ र यो सब तपाईँ समुहमै हुँदा पनि हुनसक्छन् । एक्लै हुँदा मात्र विचारले सताउने चाहिँ होइन तर तिनको असर भने बढि जीवन्त हुन सक्छन् । </p>
<p></p>
<p></p>
</div>
